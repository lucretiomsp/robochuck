# ChucK on-the-fly with Lucretio
## Introduzione al linguaggio di programmazione ChucK e alle sue possibilità per il live coding.

ChucK è un linguaggio di programmazione concorrente e fortemente sincronizzato per la sintesi sonora e la composizione musicale in real time disponibile per Linux, Mac OS X, Windows e per il web browser ([ChucK Online IDE](https://chuck.stanford.edu/ide/)). Creato da Ge Wang mentre era un laureando del professor Perry Cook a Princeton, attualmente è mantenuto principalmente da un team dell'università di Stanford e distribuito liberamente secondo i termini della GNU General Public License.

**ChucK** è un linguaggio object oriented fortemente tipizzato con una sintassi C-like; è facile da imparare, divertente ed espressivo e viene fornito con un esteso numero di librerie che includono:
- Un gran numero di Unit Generators (sintetizzatori, filtri, effetti).
- Supporto MIDI e OpenSoundControl.
- Analizzatori di segnale.
- Strumenti per costruire sistemi musicali interattivi di intelligenza artificiale (ChAI).

### Durante il workshop:
- Impareremo la sintassi e la semantica di ChucK.
- Conosceremo gli ambienti per ChucK, utilizzando principalmente la versione online.
- Creeremo sintetizzatori ed effetti utilizzando l'input HiD (mouse e tastiera) e controller MIDI.
- Comporremo pattern e sequenze focalizzate sulla performance dal vivo.

#### Il workshop è aperto ad appassionat* musicist*, programmator* da 9 a 99 anni. Non sono richieste specifiche conoscenze di informatica o teoria musicale. Per seguire il corso è preferibile (ma non necessario) portare un computer con Google Chrome installato. 

##### Se ti interessa ulteriormente il mondo di ChucK, ecco alcune risorse aggiuntive:

- **Unisciti alla Community :** Partecipa alla comunità di ChucK Discord [ChucK Community](https://chuck.stanford.edu/community/).

- **Introduzione a "ChucK" in Formato Fumetto:** Dai un'occhiata a questa introduzione in formato fumetto a "ChucK" estratta da Artful Design [Fumetto ChucK](https://artful.design/stuff/samples/chuck.pdf).

- **Per Approfondire:** Se desideri approfondire la conoscenza di ChucK, puoi leggere l'articolo CMJ (Computer Music Journal) [Articolo CMJ](https://ccrma.stanford.edu/~ge/publish/files/2015-cmj-chuck.pdf).

## Installare ChucK
ChucK può essere utilizzato direttamente dal web browser ([ChucK Online IDE](https://chuck.stanford.edu/ide/)), come programma da terminale o con il suo editor/IDE chiamato MiniAudicle che potete trovare qui nella sua ultima release stabile ([ChucK release](https://chuck.cs.princeton.edu/release/)) .

## Consultare la guida online di ChucK
Una esaustiva guida alla programmazione con ChucK puó essere trovata [qui](https://chuck.stanford.edu/doc/program/) e particorlarmente utile è la [documentazione della libreria](https://chuck.stanford.edu/doc/reference/) di ChucK.

## Estendere ChucK
ChucK fornisce differenti [alternative](https://chuck.cs.princeton.edu/extend/) per estendere le classi, i generatori e le funzionalità della sua libreria standard. 

## Glossario

- *modulo*
-- La funzione modulo dà come risultato il resto della divisione euclidea del primo numero per il secondo; in ChucK si esprime con il simbolo %




